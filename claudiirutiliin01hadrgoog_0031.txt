12 NAMATIANI

Non illic positas extollit in aethera moles
Lumine nocturno conspicienda Pharos:
405 Sed speculam candae rupis sortite vetustas,
¹Qua fluctus domitos arduus et aper,
Castellum geminos hominum fdrndavit in usus,
Praesidium terris indiciumque fretis.
Agnosci nequeunt aevi monumenta prioris:
410 Grandia consumpsit moenia tempus edax.
Sola manent interceptis vestigia muris:
Ruderibus latis tecta sepulta iacent.
N on indignemur mortalia corpora solvi.
Cernimus exemplis oppida posse mori.
415 Laetior hic nostras crebrescit fama per aures:
Consilium Romam paene redire fuit.
Hic praefecturam sacrae cognoscimus urbis
Delatam meritis, dulcis amice, tuis.
Optarem verum complecti carmine nomen, r
420 Sed quosdam refugit regula dura edes. 1
Co omen versu dederis, carissime ufi: ¹
llll> te dudum pagina nostra canit. l
Festa dies pridemque meos dignata penates ¹
Poste coronato vota secunda colat:
425 Exornent virides communia gaudia rami:
Provectast animae portio magna meae. ,
Sic mihi, sic potius placeat geminata potestas:
Per quem malueram, rursus honore fruor. χ
Currere curamus velis aquilone reverso,
430 Cum primum roseo fulsit Eous equo.
Incipit obscuros ostendere Corsica montes, j
Nubiferumque caput concolor umbra levat. ³
Sic dubitanda solet gracili vanescere cornu t
Defessisque oculis Luna reperta latet. ζ
435 Haec ponti brevitas auxit mendacia famae: 1
Armentale fenmt quem perarasse pecus, ’

Tempore Cymaeae quo primum venit in oras l

Forte secuta vagum femina Corsa bovem.

Processu pelagi iam se Capraria tollit. l
440 Squallet lucifugis insula plena viris

 

