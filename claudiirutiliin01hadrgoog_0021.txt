2 ΝΑΜΑΤΙΑΝΙ

Securos levius crimen contemnere ciues:
Privatam repetunt publica damna fidem.
etPraesentes lacrimas tectis debemus avitis:
Prodest admonitus saepe dolore favor.
Nec fes ulterius longas nescire ruinas,
Quas mora suspensae multiplicavit opis.
Iam tempus laceris post saeva incendia fundis
30 Vel pastorales aedificare ceses.
Ipsi quin etiam fontes si mittere vocem,
Ipsaque si possent arbuta nostra loqui:
Cessantem iustis poterant urgere querelis,
Et desideriis addere vela meis.
35 lamiam lassati carae complexibus urbis
Vincimur, et serum vix toleramus iter.
Electum pelagus: quoniam terrena viarum
Plane madent fluviis, cautibus alta ' ent.
Postquam Tuscus ager postquamque Aure 'us agger
40 Perpessus Geticas ense vel igne manus
Non silvas domibus, non flumina ponte cohercet:
Incerto satius credere vela mari.
Orebra relinquendis infigimus oscula portis:
Inviti superent limina sacra pedes.
45 Oramus veniam lacrimis et laude litamus,
In quantum fletus currere verba sinit.
’ Exaudi, regina tui pulcherrima mundi,
luter sidereos Roma recepte polos3
Exaudi, genetrix hominum, genetrixque deorum.
50 Non procul a caelo per tua templa sumus.
Te canimus semperque, sinent dum fata, canemus ι.-
Sospes nemo potest immemor esse tui.
Obruerint eitius scelerata oblivia solem,
Quem tuus ex nostro corde recedat honos.
55 N em solis radiis aequalia munera tendis,
. Qua circumfusus fluctuat Oceanus.
Volvitur ipse tibi, qui continet omnia, Phoebus,
· Eque tuis ortos in tua condit equos.
Te non flammigeris Libye tardavit harenis,
oo Non armata suo reppulit Vrsa gelu:

 

